In enkele responsberichten m.b.t. de Natuurlijk Persoon is het element aanschrijfwijze toegevoegd. Dit element wordt gevuld door de provider om op deze wijze op eenduidige wijze een persoon te kunnen aanschrijven. Bij het samenstellen van de aanschrijfwijze worden academische titels vooralsnog niet opgenomen. Academische titels zijn geen authentiek gegeven en daarom buiten scope geplaatst.

**Naamgebruik**
In de aanschrijfwijze wordt het naamgebruik zoals dat beschreven is in het RSGB (Naamgebruik) ondersteund.

Citaat uit het RSGB :
Afleidbaar gegeven uit de Geslachtsnaam (G) en de Voorvoegsels (V) van de natuurlijk persoon en de Geslachtsnaam (GP) en Voorvoegsels (VP) van de laatst ingeschreven actuele partner van de natuurlijk persoon (via de relatiesoort INGESCHREVEN PERSOON is partner in HUWELIJK/GEREGISTREERD PARTNERSCHAPpen). 

Onderstaande tabel geeft de regels voor de omzetting naar de samengestelde Naam
Aanschrijving. De spatie na V en VP wordt alleen opgenomen, als ook V of VP zelf wordt opgenomen. Een Naam Aanschrijving die volgens deze regels is opgebouwd, kan weer worden afgebroken naar de samenstellende elementen ervan uitgaande dat het voorvoegsel voorkomt in GBA-tabel 36.

Dit naamgebruik wordt aangevuld met adelijke titels zoals hieronder beschreven en het resultaat wordt opgenomen in het element aanschrijfwijze.

**Adellijke titels en predicaten**
Als hoofdregel geldt nog altijd het Besluit van de Soevereine Vorst van 13 februari 1815, nr. 60, lid 2[1], dat - samengevat - bepaalt, dat leden van de Nederlandse adel het predicaat jonkheer/jonkvrouw gebruiken, tenzij hen een titel is verleend. Deze regel is niet van toepassing op leden van het Koninklijk Huis en andere vorstenhuizen. De in Nederland voorkomende adellijke titels en predicaten zijn, van hoog tot laag
 <https://www.hogeraadvanadel.nl/adel/inhoud/adellijke-titulatuur/richtlijnen-gebruik-adellijke-titulatuur> :

|            | **Mannelijke vorm** | **Vrouwelijke vorm** |
| ---------- | ------------------- | -------------------- |
| Titels     | Prins               | Prinses              |
|            | Hertog              | Hertogin             |
|            | Graaf               | Gravin               |
|            | Baron               | Barones              |
|            | Markies             | Markiezin            |
|            | Ridder              | geen[2]              |
| Predicaten | Jonkheer            | Jonkvrouw            |

**Gebruik en plaatsing**
Het predicaat gaat aan de voornaam vooraf.
Titels worden tussen de voornaam en geslachtsnaam geplaatst.

In de aanschrijfwijze wordt het predicaat of de titel altijd geplaatst als het element adellijkeTitelPredikaat is gevuld. De waarde van adellijkeTitelPredicaat wordt overgenomen met dien te verstande dat alle adellijke titels met een kleine letter beginnen (in tegenstelling tot de Enumeratie van het element adelijkeTitelPredikaat.

1. Predicaten en adellijke titels      worden gebruikt in onderstaande volgorde:
   ​      predicaat – Voorletters - adellijke titel – Achternaam.
   ​      Bijv.: jonkheer H. van Hagenaar
   ​      jonkheer H. graaf van Hagenaar tot Haaglanden
2. Gebruik adellijke titels en      predicaten in combinatie met aanduiding naamgebruik. Voorbeeld: Herman is      getrouwd met Anna Jansen.

a. Wanneer de echtgenoot/ partner beschikt over een adellijke titel en de betrokkene zelf niet, dan wordt bij gebruik van de achternaam van de echtgenoot/partner de titel niet meegenomen.
Bijv. mevrouw A. Hagenaar – Jansen.

b. Wanneer betrokkene zelf beschikt over een adellijke titel en de echtgenoot partner niet, dan wordt bij gebruik van de achternaam van de echtgenoot/partner en de eigen naam de titel van betrokkene voor de eigen achternaam geplaatst.
Bijv. de heer H. Jansen – graaf van Hagenaar tot Haaglanden.

**Hoofdletters of kleine letters**
Aangezien academische titels met een kleine letter geschreven worden, kan hetzelfde gelden voor adellijke titels en predicaten.

[2] De titel ridder heeft geen vrouwelijk equivalent; voor echtgenotes en dochters van ridders gelden dezelfde regels als voor die van jonkheren.

 

 